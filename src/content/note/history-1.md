---
title: "资治通鉴-晋记录14-永昌元年"
publishDate: "2025-01-07T00:00:00Z"
---

帝令公卿百官诣石头见敦，敦谓戴渊曰：“前日之战，有馀力乎？”渊曰：“岂敢有馀，但力不足耳！”敦曰：“吾今此举，天下以为何如？”渊曰：“见形者谓之逆，体诚者谓之忠。”敦笑曰：“卿可谓能言。”又谓周曰：“伯仁，卿负我！”曰：“公戎车犯顺，下官亲帅六军，不能其事，使王旅奔败，以此负公！”
